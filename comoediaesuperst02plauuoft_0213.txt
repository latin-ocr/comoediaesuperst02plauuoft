v.14 ACTUS V. SC. ΙΙ. 205

Verum propemodum jam scio , quid siet rei.

Credo cum viro litigium natum esse aliquod.

Ita istaec solent, quae viros subservire

Sibi postulant, dote fretae ,‘feroces.

Et illi quoque haud abstinent saepe culpa.

Verum ‘est modus tamen , quoad pati uxorem
oportet.

Nec pol filia umquam patrem arcessit ad se,

Nisi aut quid conmissi, aut jurgi est caussa.

’ Sed quidquid id est, jam sciam. atque eccam

eampse

Ante aediS, et ejus tristem virum video.
Id est, quod suspicabar.

Appellabo hanc.

M U 1. 1 Ε R.
Ibo advorsum. salve multum, mi pater.

SENEX.

Salva sis. salven’ advenio? salven' arcessi jubes?

Quid tu tristis es? quid ille autem abs te ira-
tus destitit?

Nescio quid vos velitati estis inter vos duos.

Loquere, uter meruistis culpam, paucis: non
longos logos.

M U 1. 1 E R.
Nusquam equidem quidquam deliqui: hoc pri-

mum te absolvo, pater.

Verum vivere hic non possum, neque durare
ullo modo.

Proin 'tu me hinc abducas.

