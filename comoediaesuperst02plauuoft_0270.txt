262 MERCATOR. v.9

In custodiam eam Simiae concredere.
Ea Simia a'deo post haud multo ad me venit,
Male mihi precatur, et facit convicium: ⁷
Ait sese illius opera atque adventu caprae,
Flagitium et damnum fecisse haud mediocriter.
Dicit ‚ capram ‚ quam dederam servandam sibi,
Suae uxoris dotem ambadedisse. oppido
Mihi illud videri mirum, ut una illaec capra
Uxoris Simiae dotem ambadederit.
Instare factum Simia: atque hoc denique
Respondet ⁷ ni properem illam ab sese abducere,
,Ad me domum intro ad uxorem ducturum meam.
Atque oppido ‚ hercle, bene velle illi visus sum:
Ast non habere quoi commendarem capram.
Quo magis ‚ quid facerem, cura cruciabar miser.
Interea ad me haedus visu ’st aggredirier ‚
Infit mihi praedicare, sese ab Simia
Capram abduxisse ‚ et coepit inridere me.
Ego enim lugere, atque illam abductam conqueri.
Hoc quam ad rem credam pertinere somnium,
Nequeo invenire. nisi capram illam suspicor
Jam me invenisse quae sit, aut quid voluerit.
Ad portum hinc abii mane cum luci simul.
Postquam hic id quod volui transegi, atque ego q
conspicor
Navem ex Rhodo, qua heri’st advectus filius, ·
Conlibitum'st illud mihi, nescio qui, visere:
Escendi in lembum, atque ad navim advehor:
atque ego
Illam conspicio forma eximia mulierem ,

