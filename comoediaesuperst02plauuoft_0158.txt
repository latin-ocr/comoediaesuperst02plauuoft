150. PROLOGUS. v.55

Qui dederit ‚ magis majores nugas egerit.

Verum illuc redeo, unde abii, atque uno asto
in loco.

Epidamniensis ille, quem dudum dixeram,

Geminum illurn puerum qui subripuit alterum,⁴

Ei liberorum , nisi divitiae ‚ nihil erat:

Adoptat illum puerum subrepticium

Sibi filium , eique uxorem dotatam dedit:

Eumque heredem fecit, quom ipse obiit diem.

Nam rus ut ibat forte, ut multum pluverat‚

Ingressus fluvium rapidum ab urbe haud longule,

Rapidus raptori pueri subduxit pedes,

Abstraxitque hominem in maxumam malam
crucem..

Illi divitiae evenerunt maxumae.

Is illic habitat geminus subrepticius.

Nunc ille geminus, qui Syracusis habet,

Hodie in Epidamnum venit cum servo suo

Hunc quaeritatum geminum germanum suum.

Haec urbs Epidamnus est ‚ dum haec agitur Fa-
bulaz ’

Quando alia agetur, aliud fiet oppidum:

Sicut familiae quoque solent mutarier:

Modo enim idem fit leno, modo adulescens,
modo senex,

Pauper, mendicus ‚ rex , parasitus, ariolus.

