ῆι -ACTUS 11. SC; 1. 345

A CT US LI.
SCENA 1.

PALAESTRIO.

MIHI ad enarrandum hoc argumentum 'st
comitas ,

Si ad auscultandum vostra erit benignitas.

Qui autem auscultare nolit ‚ exsurgat foras,

Ut sit ubi sedeat ille ‚ qui auscultare volt.

Nunc qua assedistis caussa in festivo loco ,

Comoediai, quam modo acturi sumus ,

Et argumentum, et nomen vobis eloquar.

ΑΛΑΖΩΝ Graece huic nomen est Comoediae,

Id nos Latine Gloriosum dicimus.

Hoc oppidum Ephesu ’stz inde est Miles meus
herus

Qui hinc ad forum abiit ‚ gloriosus ‚ inpudens,
stercoreas, plenus perjuri atque adulteri.

Ait sese ultro omnis mulieres sectarier.

Is deridiculu’st , quaqua incedit, omnibus.
Itaque hic meretrices labiis dum ductant eum,
Majorern partem videas valgis saviis.

Nam ego haud diu apud hunc servitutem servio.
Id volo vos scire, quomodo ad hunc devenerim
In servitutem, ab eo quoi servivi prius.

Date operam. nam nunc argumentum exordiar.
Erat herus Athenis mihi adulescens optumus:
Is amabat meretricem matre Athenis Atticis,

