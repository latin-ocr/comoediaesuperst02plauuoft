320 MOSTELLARIA. v.1

S C E NA ΙΙ.’
SIMO, THEUROPIDES‚ TRANIo.

SIMO.

MELIUS anno hoc mihi non fuit domi,

Nec quando esca una me juverit magis.
Prandium uxor mihi perbonum dedit.

Nunc dormitum jubet me ire. minime.

Non mihi forte visum illico fuit,

Melius quom prandium, quam solitum, dedit.
Voluit in cubiculum abducere me anus.

Non bonus somnus est de prandio: apage:
Clanculum ex aedibus me edidi foras.

,Tota turget mihi uxor nunc ‚ scio , domi.

TRANIO.

Res parata est mala in vesperum huic seni.
Nam et coenandum et cubandum est intus male.

SIMO.

Quo magis cogito ego cum meo animo,

Si quis dotatam uxorem habet ‚

Neminem solicitat sopor.

Ire dormitum odio est. nunc vero mihi
Exsequi certa res est, ut abeam

Potius hinc ad forum ‚ quam domi cubem.
Atque pol nescio ‚ ut moribus sient

Vestrae: haec sat scio , quam me habeat male:
Pejusque posthac fore, quam fuit mihi.

