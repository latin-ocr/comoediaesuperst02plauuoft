,μί AcTus 1. sc. 11. 473

Pro Dii inmortales, obsecro vostram fidem ‚
facite, huc ut redeat noster quamprimum senex,
Triennium qui jam hinc abest; priusquam omnia
Periere, et aedis, et ager: qui nisi huc redit,
Paucorum mensium sunt relictae reliquiae.
Nunc rus abibo. nam eccum herilem filium
Video conruptum hic ex adulescente optumo.

SCENA II.

PHILOLACHES.

RECORDATUS multum et diu cogitavi,

Argumentaque in pectus multa institui

Ego: atque in meo corde, si est quod mihi cor,

Eam rem volutavi, et diu disputavi,

Hominem quojus rei, quando natus est ‚

Similem esse arbitrarer, simulacrumque habere.

Id reperi jam exemplum.

Novarum aedium esse arbitror similem ego ho-
minem,

Quando hic natus est. ei rei argumenta dicam.

Atque hoc haud videtur verisimile vobis:

At ego id faciamvesse ita ut credatis.

Profecto ita esse, ut praedico , vero vincam.

Atque hoc vosmetipsi scio ‚

Proinde uti nunc ego esse autumo, quando

Dicta audietis mea, haud aliter· id dicetis.⁷

Auscultate , argumenta dum dico ad han rem:

Simul gnarures vos volo esse hanc rem mecum.

Aedes quom extemplo sunt paratae , expolitae ².

