340 MILES GLORIOSUS. v.1

ACTUS PRIMUS.

PYRGOPOLINJCES,ARTOTROGU&

PYRGOPOLINICES.

CURATE‚ ut splendor meo sit clypeo clarior,
Quam solis radii esse olim, cum sudum ’st, so-

lent :
Ut , ubi usus veniat, contra conserta manu

Oculorum praestringat aciem in acie hostibus.
Nam ego hanc machaeram mihi consolari volo,
Ne lamentetur, neve animum despondeat,
Quia se jampridem feriatam gestitem ‚
Quae misera gestit fartum facere ex hostibus.
Sed ubi Artotrogus?
A R T O T R 0 G U S.

Hic est. stat propter virum
Fortem ‚ atque fortunatum ‚ et forma regia3
Turn bellatorem. Mars haud ausit dicere,
Neque aequiparare suas virtutes ad tuas,

PYRGOPOLINICES.

Quemne ego servavi in campis Gurgustidoniis‚
Ubi Bombomachides Cluninstaridysarchides
Erat imperator.summus , Neptuni nepos? ,

ARTOTROGUS.

Memini. nempe illum dicis cum armis aureis,
Quojus tu legiones difflavisti spiritu,
Quasi ventus folia , aut paniculam tectoriam.

